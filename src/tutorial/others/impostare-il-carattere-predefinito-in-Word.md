---
date: 2012-03-12
title: Impostare il carattere predefinito in Word
tags:
  - tutorial
  - otherstutorial
  - Microsoft Word
description: Come impostare il carattere predefinito in Microsoft Word
subtitle: Come impostare il carattere predefinito in Microsoft Word
image: /images/undraw_font_kwpk.png
image_title:
image_description:
old_url: /2012/09/impostare-il-carattere-predefinito-in-Word.html
---
Microsoft, dopo averci abituato per anni ad usare il carattere Times New Roman a 12 punti, a partire da Word 2007  ha cambiato il carattere predefinito in Calibri a 11 punti.

Vi capita spesso di cambiare il tipo o la dimensione del carattere prima di cominciare a lavorare su un documento? In tal caso potete impostare come predefinite le modiche che apportate in modo che Word le ricordi ogni volta che aprite un nuovo documento. Ecco come procedere.

## Come cambiare il carattere predefinito in Word

Per impostare il carattere predefinito in Word, fate clic sull'icona che si trova in basso  a destra nella sezione **Carattere** della scheda **Home.** In alternativa potete premere la combinazione di tasti **CTRL+D.**

![Dettaglio simbolo per aprire finestra carattere](/images/microsoft-word-aprire-finestra-carattere.png 'Per aprire la finestra Carattere potete fare clic sul simbolo visibile in basso a destra nella sezione carattere'){.md:max-width-ch60}

Nella finestra di dialogo **Carattere** potete scegliere il Tipo di carattere, lo stile, ecc.  Il riquadro di Anteprima vi permette di controllare il risultato delle impostazioni che avete scelto. Come avrete notato, il Tipo di carattere indicato nella finestra è +Corpo, questo significa che il carattere effettivo dipenderà dal tema utilizzato per il documento corrente. Volendo potete scegliere un carattere specifico tra quelli in elenco. Nell'esempio qui sotto ho lasciato il carattere predefinito del tema (Calibri) e ho modificato solo la dimensione.

Una volta che avete apportato le modifiche desiderate, fate clic sul pulsante **Imposta come predefinito.**

![Finestra carattere in Microsoft Word](/images/finestra-carattere-in-microsoft-word.png 'Per impostare il carattere predefinito scegliete la dimensione e fate clic su Imposta come predefinito'){.max-w-max}

In Word 2010 potete scegliere se apportare le modifiche solo al documento in uso o per tutti i nuovi documenti. Scegliete **Tutti i documenti basati sul modello Normal.dotm** fate clic sul pulsante OK.

![Finestra imposta come predefinito in Microsoft Word](/images/microsoft-word-imposta-carattere-predefinito.png 'Per applicare impostazioni a tutti i documenti futuri scegliete Tutti i documenti basati sul modello Normal.dtom'){.max-w-max}

Ora, provate ad aprire un nuovo documento (CTRL+N). Le impostazioni del carattere dovrebbero rispecchiare quelle che avete impostato come predefinite. Potete ripetere la stessa procedura ogni volta che lo desiderate per apportare modifiche alle impostazioni predefinite.

![Dimensione del carattere a 14 punti](/images/microsoft-word-conferma-impostazioni-predefinite-dimensione-carattere.png 'Aprendo un nuovo documento la dimensione del carattere sarà ora impostata a 14 punti'){.md:max-w-ch-60}

> Nota: questa procedura non modica le proprietà dei caratteri dei documenti esistenti. I documenti creati prima di aver apportato le modifiche alle impostazioni predefinite continueranno a essere visualizzati con le impostazioni utilizzate nel momento della loro creazione.

*Via:* [How-To Geek](http://www.howtogeek.com/howto/14826/change-the-default-font-size-in-word/){rel="noopener noreferrer"}