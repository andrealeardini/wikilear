---
date: 2014-11-06
tags:
  - Google Maps
topics: Google Maps
title: Google Maps si aggiorna e veste il Material Design
description: Google Maps sposa il material design. Scopri in anteprima il nuovo design e le funzionalità aggiunte con questo ultimo aggiornamento.
subtitle: Google Maps sposa il Material design e rende ancora più semplice e intuitivo navigare nelle mappe e ottenere indicazioni sui luoghi da visitare
image: /images/google-maps-ottenere-informazioni-stradali-e-piu-semplice.png
image_title:
image_description: Google Maps su smartphone e tablet con il nuovo Material design
old_url: /2014/11/google-maps-si-aggiorna-e-veste-il-Material-design.html
---
Nei prossimi giorni quando aprirai **Google Maps** sul tuo dispositivo **Android** o **iPhone** troverai ad aspettarti nuovi colori e un nuovo design. Infatti anche Google Maps si rifà il look e veste il **Material design** di Google.

Grazie al Material design ottenere indicazioni è ancora più immediato: con un tocco puoi scorrere la scheda informazioni di un luogo o di un esercizio commerciale per visualizzare foto, recensioni e altre informazioni utili. E se sei alla ricerca di luoghi da visitare o di nuove location in cui trascorrere una piacevole serata puoi usare la sezione **Esplora i dintorni.**

![Schermata di Google Maps con indicazioni per i luoghi](/images/google-maps-transizioni-fluide.png "Google Maps è ancora più fluido con il Material Design") **Grazie al Material design l'uso di Google Maps è ancora più immediato e intuitivo**

Se hai installato [l'app di Uber](https://play.google.com/store/apps/details?id=com.ubercab&hl=it){rel="noopener noreferrer"}, quando usi Google Maps per ottenere delle indicazioni stradali a piedi o tramite il trasporto pubblico puoi visualizzare il tempo di attesa e il costo previsto per un'auto Uber. Potrai così valutare se aspettare l'autobus, andare a piedi o utilizzare il servizio offerto da Uber (nelle città per cui è disponibile).

![Indicazioni del tempo di attesa e del costo di un'auto Uber in Google Maps](/images/google-maps-integrazione-con-uber.png "Google Maps è ancora più integrato con Uber") **La scheda Uber di Google Maps ora indica il tempo di attesa e il prezzo stimato**

Ti piace il nuovo Google Maps per Android e iPhone? Appena avrai modo di provarlo di persona condividi le tue impressioni con i tuoi amici.

_Fonti:_ [Google Maps Blog](https://google-latlong.blogspot.ie/2014/11/google-maps-your-best-accessory-this.html){rel="nopener noreferrer"}, [Blog di Google Italia](https://googleitalia.blogspot.it/2014/11/nuovo-look-per-le-app-di-gmail-calendar.html){rel="nopener noreferrer"}
