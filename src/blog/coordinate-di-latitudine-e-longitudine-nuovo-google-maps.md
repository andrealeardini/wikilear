---
date: 2014-03-24T17:56:00.001+01:00
updated: 2020-06-30
tags:
  - Google Maps
topics:
  - Google Maps
title: Le coordinate di latitudine e longitudine nel nuovo Google Maps
description: Come utilizzare le coordinate di latitudine e longitudine con il nuovo Google Maps
subtitle: Ci sono situazioni in cui conoscere la latitudine e la longitudine di un luogo può fare la differenza. Vediamo alcune applicazioni pratiche.
image: /images/google-maps-coordinate-latitudine-longitudine.png
image-title:
image-descrition: Mappa di Google Maps con le coordinate per il Colosseo
old-url: /2014/03/coordinate-di-latitudine-e-longitudine-nuovo-google-maps.html
---
Se usi Google Maps sai quanto sia facile trovare una località o un'attività commerciale. Scrivi l'indirizzo, il nome o la categoria dell'attività e Google Maps trova quello che stai cercando. Non a caso, la maggior parte delle ricerche in Google Maps viene fatta utilizzando un indirizzo preciso o cercando per un'attività commerciale nelle vicinanze, per esempio una pizzeria o un ristorante. Ma lo sapevi che puoi cercare un luogo utilizzando le coordinate di [latitudine](http://it.wikipedia.org/wiki/Latitudine){rel="noopener noreferrer" target="_blank"} e [longitudine](http://it.wikipedia.org/wiki/Longitudine){rel="noopener noreferrer" target="_blank"}? Ti sembra complicato? Ti stai chiedendo perché mai dovresti usarle? Se hai la pazienza e la buona volontà di proseguire nella lettura ti spiegherò quando e come utilizzarle.

## Quando usare le coordinate geografiche in Google Maps

[Le coordinate geografiche](http://it.wikipedia.org/wiki/Coordinate_geografiche){rel="noopener noreferrer" target="_blank"} sono indispensabili quando vuoi individuare un punto sulla mappa con estrema precisione. Ma non basta avere l'indirizzo? In linea di massima sì. Comunque a volte l'indirizzo potrebbe essere incompleto (forse senza numero civico), oppure la via che stai cercando non è stata ancora mappata su Google Maps. In questi casi la posizione fornita è approssimativa, impossibile da trovare o nella peggiore delle ipotesi completamente sbagliata. Ma se hai a disposizione latitudine e longitudine di un luogo puoi visualizzarlo con precisione sulla mappa.

## Come inserire le coordinate di latitudine e longitudine in Google Maps

Cercare un luogo per le coordinate è molto simile alla ricerca tramite indirizzo. Digita nella barra di ricerca di Google Maps le coordinate da cercare. Devi solo accertarti di usare un formato compatibile con Google Maps.

Puoi utilizzare uno dei seguenti formati:

- Gradi, minuti e secondi (DMS):  41° 53' 24.8", 12° 29' 32.8"  (oppure 41°53'24.8"N 12°29'32.8"E)
- Gradi e minuti decimali (DMM): 41° 53' 24.7842", 12° 29' 32.7618"
- Gradi decimali (DDD): 41.890218, 12.492434

## Trovare le coordinate di un luogo

Per trovare le coordinate di un qualsiasi punto sulla mappa che **non sia un segnaposto o un indicatore** (attività commerciale, punto di interesse, ecc.) devi fare clic nella posizione desiderata. Sotto la casella di ricerca, apparirà una scheda informativa con le coordinate.

![Esempio di come si ricavano le coordinate di un punto su una mappa](/images/google-maps-trovare-latitudine-con-un-clic.gif "Fai clic su un punto della mappa per ricavarne le coordinate")
**Posiziona il mouse sulle coordinate che hai ricavato per avere la conferma che si riferiscono al punto desiderato.**

Se invece vuoi conoscere latitudine e longitudine di un **punto di interesse** visualizzato sulla mappa devi fare clic sull'indicatore del luogo con il **pulsante destro** del mouse e scegliere **Cosa c'è qui** per mostrare la scheda informativa con le coordinate.

![Ricavare latitudine e longitudine usando il comando Cosa c'è qui](/images/google-maps-trovare-latitudine-con-cosa-ce-qui.gif "Fai clic con il pulsante destro del mouse sul luogo desiderato e scegli il comando Cosa c'è qui?")
**Puoi usare questo metodo con qualsiasi luogo visualizzato sulla mappa**

Ora che sai come utilizzare le coordinate di latitudine e longitudine potrai usare Google Maps per trovare e condividere qualsiasi punto o zona della mappa, anche quelle più remote! Se l'articolo ti è stato utile non dimenticare di condividerlo con i tuoi amici!

**Per approfondire:**

- [Coordinate di latitudine e longitudine (Guida di Google Maps)](https://support.google.com/maps/answer/18539?hl=it){rel="noopener noreferrer" target="_blank"}
