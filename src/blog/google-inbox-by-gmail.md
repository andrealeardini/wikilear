---
date: 2014-10-23
tags:
  - Gmail
  - Inbox by Gmail
topics: Inbox by Gmail
title: Google Inbox by Gmail
description: Scopri in anteprima tutte le principali novità di Inbox by Gmail
subtitle: Inbox è un nuovo prodotto dove Google ha messo a frutto tutta l'esperienza acquisita con Gmail, per andare ʻoltre la semplice emailʼ e ʻnon perdere di vista le cose importantiʼ
image: /images/google-inbox-by-gmail.webp
image-title:
image-descrition: Google Inbox by Gmail aperta su dispositivi IPhone, Android e computer
old-url: /2014/10/google-inbox-by-gmail.html
---
Google ha presentato **Inbox by Gmail.** Nell'[annuncio ufficiale](http://googleitalia.blogspot.it/2014/10/linbox-che-lavora-per-te.html){rel='noopener noreferrer} Google ha dato enfasi che non si tratta di una nuova versione di Gmail ma di un prodotto completamente nuovo. Diamo uno sguardo alle caratteristiche principali di Inbox.

## Raggruppa: organizza i tuoi messaggi con le etichette

Inbox estende il concetto di categorie introdotto in Gmail lo scorso anno. Puoi organizzare la tua posta raggruppando i messaggi correlati con le etichette. Inbox riconosce i messaggi promozionali, le notifiche inviate dai Social Network e i messaggi relativi a prenotazioni di biglietti e li raggruppa automaticamente nelle rispettive categorie (Promozioni, Social e Viaggi). In questo modo i messaggi occupano meno spazio e possono essere gestiti in una sola volta.

Oltre alle etichette predefinite puoi creare etichette personalizzate e scegliere quando vederle nella posta in arrivo. E se non vuoi che le email vengano raggruppate, puoi disattivare il raggruppamento per tutte o solo per alcune etichette.

<video autoplay loop>
  <source src="/images/google-inbox-by-gmail-gruppi.mp4">
</video>
<strong>Usa i gruppi predefiniti o creane di nuovi per organizzare i messaggi in arrivo</strong>

## In evidenza: le informazioni importanti sempre a portata di mano

Se il messsaggio che ricevi contiene foto, informazioni su eventi, voli, acquisti, ecc. viene messo in evidenza nella posta in arrivo. Alcune informazioni in evidenza si aggiornano in tempo reale, ad esempio puoi verificare lo stato della spedizione di un pacco o consultare l'orario aggiornato di un volo che hai acquistato.

<video autoplay loop>
  <source src="/images/google-inbox-by-gmail-elementi-in-evidenza.mp4">
</video>
<strong>Gli elementi in evidenza rimangono sempre in primo piano</strong>

## Promemoria, suggerimenti, e posticipa: gestisci le tue attività al meglio

Puoi tenere traccia di tutte le cose da fare aggiungendo dei promemoria personali che compariranno direttamente nella tua posta in arrivo. Quando crei un promemoria, Inbox aggiunge automaticamente alcune informazioni pertinenti come numeri di telefono e link per aiutarti a completare la tua attività in modo più produttivo.

<video autoplay loop>
  <source src="/images/google-inbox-by-gmail-aggiungi-promemoria.mp4">
</video>
<strong>Puoi aggiungere un promemoria per non dimenticare le cose importanti</strong>

> Le informazioni pertinenti sono prese da fonti disponibili pubblicamente, come i risultati di ricerca di Google sul Web o i video di YouTube. Possono essere inclusi anche dettagli aggiuntivi in base alle informazioni associate al tuo account Google.

Puoi decidere di posticipare l'elemento a un determinato orario o di visualizzare l'email quando ti trovi in un luogo specifico, ad esempio a casa, al luogo di lavoro o al supermercato. I promemoria creati in Inbox by Gmail saranno visibili anche su **Google Now** e viceversa.

<video autoplay loop>
  <source src="/images/google-inbox-by-gmail-posticipa-messaggi-e-promemoria.mp4">
</video>
<strong>Puoi rimandare un promemoria con la funzione Posticipa</strong>

In questo video puoi vedere Inbox by Gmail all'opera su un dispositivo mobile.

<div style="--aspect-ratio:16/9;">
<iframe loading="lazy" src="https://www.youtube-nocookie.com/embed/bzNTjpUMOp4" frameborder="0" allowfullscreen rel="nopener noreferrer" title="The Inbox that works for you"></iframe>
</div>

## Come avere Inbox

Per il momento, Inbox by Gmail è disponibile solo su invito. Visita la pagina inbox.google.com per richiedere un invito o scaricare l'app per Android e iPhone. Prima di utilizzare Inbox sul Web, devi scaricare l'app sul telefono per attivare l'account.

> Il metodo più semplice per richiedere l'invito è quello di inviare la richiesta tramite l'app. Il messaggio verrà creato con l'oggetto "Desidero ricevere un invito per Inbox".

## Pagina Google+

Inbox by Gmail è un prodotto giovane. Mancano alcune funzionalità di Gmail ma il Team di Inbox ci sta lavorando e senz'altro con il tempo saranno aggiunte altre interessanti caratteristiche. Per rimanere informato su tutte le novità in merito a Inbox by Gmail aggiungi alle tue cerchie la pagina ufficiale di Inbox by Gmail su Google+

Bene ora non ti rimane che richiedere un invito. Cosa ti piace di più di Inbox by Gmail? Non dimenticare di condividere questo post con le persone a cui ritieni che possa interessare.

_Fonti:_ [Official Gmail Blog,](http://googleitalia.blogspot.it/2014/10/linbox-che-lavora-per-te.html){rel="noopener noreferrer" target="_blank"} Guida di Inbox by Gmail, [sito di Inbox by Gmail](https://www.google.com/intl/it/inbox/){rel="noopener noreferrer" target="_blank"}
<br />_Foto credit:_ Google
