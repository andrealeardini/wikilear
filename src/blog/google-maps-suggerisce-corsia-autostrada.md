---
date: 2014-12-18
tags:
  - Google Maps
  - Android
topics: Google Maps
title: Google Maps ti suggerisce quale corsia devi prendere
description: Disponibile anche in Italia la funzione del navigatore di Google Maps che indica in quale corsia autostradale procedere per non mancare l’uscita o lo svincolo corretto.
subtitle: Disponibile anche in Italia la funzione che indica in quale corsia autostradale procedere per non mancare l’uscita o lo svincolo corretto.
image: /images/google-maps-navigatore-indica-corsia-giusta-autostrada.png
image-title:
image-descrition: Navigatore di Google Maps, cambio di corsia
old-url: /2014/12/google-maps-ti-suggerisce-quale-corsia.html
---
Ti è mai capitato di dover fare una manovra azzardata per cambiare corsia così da poter prendere lo svincolo o l'uscita giusta? Un rischio che è meglio evitare... e ora te lo ricorda anche il navigatore di Google Maps. Quando ti avvicini a un incrocio o a un'uscita con più corsie la **guida vocale** e le **indicazioni stradali passo-passo** del **Navigatore di Google Maps** ti suggeriscono le corsie migliori per il tuo percorso.

Si tratta di una funzione comoda ma come tutte le novità può risentire di qualche problema. Ti va di migliorare l'accuratezza delle indicazioni fornite per il cambio di corsia? Tocca l'indicatore di corsia nell'angolo in alto a sinistra in modalità Navigatore e seleziona il problema per inviare una segnalazione direttamente a Google. E per dimostarti che per Google le segnalazioni dei suoi utenti sono importanti, se hai effettuato l'accesso, riceverai aggiornamenti via email sullo stato delle modifiche che hai segnalato.

> Google raccomanda di non provare a inviare la segnalazione mentre sei alla guida. Guarda la strada e rispetta il codice stradale. Saggio consiglio!

_Fonte:_ [Guida di Google Maps per cellulari](https://support.google.com/gmm/answer/6009959){rel="nopener norefferer"}
