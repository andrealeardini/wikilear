---
date: 2014-05-22
tags:
  - Google Maps
topics:
  - Google Maps
title: "La visualizzazione Earth di Google Maps"
description: Una guida completa all'uso della visualizzazione Earth in Google Maps.
subtitle: Hai sentito parlare della visualizzazione Earth di Google Maps? In questo guida ti spiego come usarla per esplorare in 3D una città e per guardare la Terra come non l’avevi mai vista prima.
image: /images/google-maps-visualizzazione-earth.png
image_title:
image_description:
old_url: /2014/05/la-visualizzazione-earth-di-google-maps.html
---

La [visualizzazione Earth](https://support.google.com/maps/answer/3093427){rel="noopener noreferrer"} integra l'esperienza 3D di Google Earth direttamente nel nuovo Google Maps, senza bisogno di dover installare software aggiuntivi sul computer. L'unico requisito è quello di usare un browser che supporti lo standard [WebGL.](http://it.wikipedia.org/wiki/WebGL){rel="noopener noreferrer"} Se usi l'ultima versione di Chrome non dovresti avere problemi (prestazioni del computer a parte).

> Consulta [questa pagina](https://support.google.com/maps/answer/3096703){rel="noopener noreferrer"} per essere certo che il tuo computer soddisfi i requisiti di sistema.

## Disponibilità di immagini in 3D

Mentre la visualizzazione satellitare è disponibile per ogni luogo del pianeta, attualmente le immagini in 3D sono limitate ad [alcune città,](https://support.google.com/maps/answer/2789536){rel="noopener noreferrer"} tra cui Cagliari, Catania, Napoli, Palermo e Roma. In linea generale si tratta delle stesse città per cui erano disponibili le [immagini a 45° nel vecchio Google Maps.](https://maps.google.com/maps/ms?msid=202754851668298126921.00048ad05c320f746f5c2&msa=0&ll=41.492121,12.128906&spn=10.249356,21.643066){rel="noopener noreferrer"} Il processo di rendering in 3D è in continua espansione quindi possiamo aspettarci [nuove entry](http://google-latlong.blogspot.it/2012/06/take-flight-through-new-3d-cities-on.html){rel="noopener noreferrer"} nei prossimi mesi.

![Visualizzazione 3D di Cagliari](/images/google-maps-visualizzazione-earth-cagliari.png 'Visualizzazione 3D di Cagliari')**Cagliari**

![Visualizzazione 3D di Roma](/images/google-maps-visualizzazione-earth-roma.png 'Visualizzazione 3D di Roma')**Roma**

## Come accedere alla visualizzazione Earth

Per accedere alla visualizzazione Earth fai clic sulla **miniatura Earth** nell'angolo in basso a sinistra della mappa. Per tornare alla visualizzazione Mappa fai clic sulla **miniatura Mappa** che trovi al posto della miniatura Earth.

![Miniatura Earth in Google Maps](/images/google-maps-visualizzazione-earth-miniatura-earth.png 'Fai clic sulla miniatura Earth per passare alla visualizzazione 3D della mappa')**Miniatura Earth**

![Miniatura mappa in Google Maps](/images/google-maps-visualizzazione-earth-miniatura-mappa.png 'Fai clic sulla miniatura Mappa per tornare alla visualizzazione classica della mappa')**Miniatura mappa**

> Se nella miniatura compare **Satellite** al posto di **Earth,** stai utilizzando la [modalità Lite,](http://www.wikilear.it/2013/05/il-nuovo-google-maps-modalita-lite.html){rel="noopener noreferrer"} una versione semplificata di Google Maps dove la visualizzazione 3D di Earth non è disponibile.

## Navigare nella mappa in 3D

Con il il mouse puoi effettuare le seguenti operazioni:

<table>
<tr>
  <td><strong>spostare la mappa</strong></td>
  <td>trascina il mouse per spostare la mappa verso la posizione desiderata</td>
</tr>
<tr>
  <td class="w-1/3"><strong>zoom avanti o indietro</strong></td>
  <td>
    <ul>
      <li>Fai doppio clic in qualsiasi punto della mappa per aumentare lo zoom.</li>
      <li>Fai doppio clic con il pulsante destro del mouse per diminuire lo zoom.</li>
      <li>Ruota la rotellina del mouse per aumentare o diminuire lo zoom.</li>
      <li>Se hai un **touchpad** puoi fare lo zoom avanti o indietro trascinando due dita  in alto o in basso</li>
    </ul>
  </td>
</tr>
<tr>
  <td><strong>inclinare la vista</strong></td>
  <td>Tieni premuto il pulsante CTRL (o MAIUSC) e trascina il mouse verso l'alto o verso il basso per aumentare o diminuire l'inclinazione della mappa</td>
</tr>
<tr>
  <td><strong>ruotare la vista</strong></td>
  <td>Tieni premuto il pulsante CTRL (o MAIUSC) e trascina il mouse verso destra o sinistra per ruotare la mappa nella direzione desiderata</td>
</tr>
</table>

In alternativa puoi navigare nella visualizzazione 3D  usando i **controlli di navigazione** che trovi in basso nel lato destro della mappa.

<table>
  <tr>
    <td class="w-1/3"><img alt="Bussola con frecce di rotazione" src="/images/google-maps-visualizzazione-earth-pulsante-bussola-frecce-rotazione.png"></td>
    <td>Fai clic sulle frecce per ruotare la mappa. Ogni clic corrisponde a una rotazione di 90° nel senso della freccia. Fai clic sull'icona della bussola (al centro) per orientare la mappa con il nord in alto</td>
  </tr>
  <tr>
    <td><img alt="Pulsante inclinazione" src="/images/google-maps-visualizzazione-earth-pulsante-inclinazione.png"></td>
    <td>Fai clic sul pulsante d'inclinazione per inclinare la mappa e dare un effetto tipo paesaggio. Puoi impostare tre livelli di inclinazione (vista perpendicolare, inclinazione leggera, inclinazione panoramica)</td>
  </tr>
  <tr>
    <td><img alt="Pulsante zoom" src="/images/google-maps-visualizzazione-earth-pulsanti-zoom.png"></td>
    <td>Utilizza i pulsanti + e - per aumentare o diminuire il livello di zoom. Ogni volta che fai clic aumenti o riduci lo zoom del 100% rispetto alla visualizzazione attuale.</td>
  </tr>
</table>

## Tour 3D di Google Earth

Nella visualizzazione Earth, il carosello delle immagini include anche i [tour 3D di Google Earth](https://www.google.com/earth/explore/showcase/){rel="noopener noreferrer"} disponibili per la zona che stai esplorando. Scorri le miniature finchè trovi quelle contrassegnate dall’icona del tour di Earth.

![Carosello delle immagini di Google Maps con evidenziata l'Icona Tour 3D](/images/google-maps-carosello-immagini-tour-3D-google-earth.png 'Carosello delle immagini')**Cerca l'icona dei tour 3D scorrendo le immagini disponibili**

Fai clic su una delle miniature con l’icona del tour 3D per far partire il tour. A seconda della velocità della connessione a Internet e della durata del tour potrebbero volerci alcuni secondi per caricarlo.

![Carosello delle immagini di Google Maps con il dettaglio dei comandi del tour 3D](/images/google-maps-carosello-immagini-comandi-tour-3D-google-earth.png 'Comandi del tour 3D')**Usa i comandi del tour per fermare/far ripartire il tour (‖/►) e per passare al tour successivo (>) o a quello precedente (<)**

![Carosello delle immagini di Google Maps con il dettaglo della Miniatura Earth](/images/google-maps-carosello-immagini-comandi-tour-3D-google-earth-miniatura-earth.png 'La miniatura Earth si trova dopo la mappa nel carosello delle immagini')**Fai clic sulla miniatura Earth per uscire dal tour 3D e tornare alla visualizzazione Earth.**

## La Terra vista dallo spazio

Esplorare le città in 3D è divertente, ma sapevi che la visualizzazione Earth ti permette di osservare il nostro pianeta anche dallo spazio? Se vuoi rivivere virtualmente l’esperienza avuta da Luca Parmitano e scattare anche tu qualche foto da 400 km di altezza o se vuoi anticipare la prossima missione di Samantha Cristoforetti; diminuisci lo zoom, ruota il globo e goditi lo spettacolo. Ma allacciati la cintura di sicurezza perché se ci vai pesante con lo zoom puoi arrivare a un’altitudine di quasi 23.000 km!

![La Terra vista dallo spazio](/images/google-maps-visualizzazione-earth-esplora-spazio.png 'La Terra vista dallo spazio')**Diminuisci lo zoom al massimo per arrivare a un'altitudine di quasi 23.000 km**

_Fonti:_
[Cameras](https://developers.google.com/kml/documentation/cameras){rel="noopener noreferrer"}, [Altitude Modes](https://developers.google.com/kml/documentation/altitudemode){rel="noopener noreferrer"}
