---
date: 2014-11-06
tags:
  - Google Chrome
  - Google Drive
topics:
  - Google Drive
title: Application Launcher for Drive, apri un file in un'applicazione desktop direttamente da Drive
description: Come aprire un file da Google Drive in un'applicazione desktop.
subtitle: Grazie ad Application Launcher for Drive ora puoi aprire i file archiviati in Drive direttamente dal browser in un'applicazione compatibile installata sul tuo computer.
image: /images/chrome-application-launcher-for-drive.webp
image-title:
image-descrition: Application Launcher for Drive
old-url: /2014/11/google-ricerca-guida-alluso-della.html
---

I moderni browser sono diventati potenti strumenti di lavoro. Ad esempio grazie a **Google Drive** puoi visualizzare l'anteprima di un allegato in **Gmail,** puoi creare e condividere documenti, fogli di lavoro e presentazioni non solo di Google ma anche nel formato nativo di **Microsoft Office** (Word, Excel, PowerPoint). E la cosa bella è che non devi installare niente sul tuo computer. L'unico strumento che devi usare è il tuo browser preferito (lo so sono di parte ma ovviamente sto parlando di Google Chrome).

Anche se sono stati fatti passi da gigante da questo punto di vista, ci sono ancora casi in cui è preferibile o necessario utilizzare un'applicazione desktop. Per agevolare i suoi utenti, Google ha aggiornato l'estensione [Application Launcher for Chrome](https://chrome.google.com/webstore/detail/application-launcher-for/lmjegmlicamnimmfhcmpkclmigmmcbeh){rel="noopener noreferrer" target="_blank"} aggiungendo la possibilità di aprire i  file direttamente in un'applicazione compatibile installata sul computer. Puoi così usare Drive come archivio per tutti i tuoi file e all'occorrenza usare un'applicazione desktop avviandola direttamente da Drive. Ad esempio, puoi aprire un file PDF con Adobe Reader o un file .psd con Photoshop, fare le tue modifiche e salvarle di nuovo in Drive per sincronizzarle con tutti i tuoi dispositivi e renderle disponibili ai tuoi collaboratori.

<video autoplay loop>
  <source src="/images/chrome-aprire-file-in-applicazione-desktop.mp4">
</video>
<strong>Apri un file archiviato in Drive in un'applicazione desktop direttamente dal browser con pochi clic</strong>

## Come usare Application Launcher per aprire un file in un'applicazione desktop da Drive

Per aprire un file da Drive con un'applicazione compatibile installata sul computer devi avere il nuovo Google Drive e la versione più recente della cartella Google Drive sul tuo Mac o PC.

1 Apri Drive alla pagina [drive.google.com](drive.google.com){rel="noopener noreferrer" target="_blank"}
2 Fai clic con il pulsante destro del mouse sul file che vuoi aprire nell'applicazione desktop
3 Passa con il mouse su **Apri con**
4 Scegli un'applicazione tra quelle elencate per aprire il file

> Questa estensione è in fase di rollout e sarà disponibile per tutti gli utenti nei prossimi giorni. Se hai la versione beta di Chrome potresti averla ricevuta già da qualche giorno.

_Fonti:_ [Google Drive Blog,](http://googledrive.blogspot.it/2014/11/launch-desktop-applications-from-google.html){rel="noopener noreferrer" target="_blank"} [Guida di Drive](https://support.google.com/drive/answer/2423485?hl=it#webapps){rel="noopener noreferrer" target="_blank"}.
