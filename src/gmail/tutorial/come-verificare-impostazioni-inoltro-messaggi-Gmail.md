---
date: 2013-10-18
tags:
  - Gmail
  - Sicurezza
  - tutorial
topics: Gmail
title: Come verificare le impostazioni di inoltro dei messaggi in Gmail
description: Come controllare le impostazioni di inoltro in Gmail per verificare se il proprio account è stato violato
subtitle: Uno dei metodi utilizzati dai "soliti ignoti" per sottrarre informazioni riservate o dati sensibili è quello di inoltare le email in arrivo a insaputa del destinatario. In questo articolo vedremo come controllare le impostazioni di Gmail per assicurarci che le email che riceviamo non vengano inoltrate ad altri.
image: /images/undraw_new_message_2gfk.png
image_title:
image_description:
old_url: /2013/10/come-verificare-impostazioni-inoltro-messaggi-Gmail.html
---
## Inoltro automatico e filtri per l'inoltro

In Gmail l'inoltro dei messaggi può avvenire in due modi:

- impostando **l'inoltro automatico** di tutti i messaggi in arrivo.
- tramite la creazione di un **filtro per inoltrare** solo i messaggi che rispecchiano determinati criteri (ad esempio quelli che contengono le parole conto, password, banca, carta di credito, ecc.).

Quando si imposta un filtro per l'inoltro dei messaggi, Gmail ci avverte con un riquadro che viene visualizzato per qualche minuto per circa una settimana ogni volta che accediamo al nostro account.

![Avviso di impostazione di filtro di inoltro automatico in Gmail](/images/gmail-avviso-impostazione-filtro-di-inoltro.jpg 'Questo riquadro viene visualizzato quando qualcuno ha impostato un filtro per inoltrare automaticamente messaggi specifici')

Purtroppo questo avviso non compare quando si imposta l'inoltro automatico di tutti i messaggi ma possiamo comunque accorgerci di quanto fatto a nostra insaputa controllando le impostazioni di inoltro.

## Come controllare che i messaggi non vengano inoltrati ad altri

Per controllare che le vostre email non vengano inoltrate automaticamente:

1. Aprite Gmail.
2. Fate clic sull'icona a forma di ingranaggio in alto a destra.{.mb-0}

![Icona impostazioni a forma di ingranaggio](/images/icona-impostazioni.png){.ml-8 .mt-0 .mb-6}

3. Selezionate **Impostazioni.**
4. Selezionate la scheda **Inoltro e POP/IMAP.**
5. Verificate che non siano presenti indirizzi di inoltro indesiderati.

![Sezione Inoltro da cui è possibile impostare l'inoltro automatico dei messaggi](/images/gmail-impostazioni-inoltro-automatico.jpg "Se non avete impostato l'inotro automatico, quando accede a questa scheda compare il pulsante 'Aggiungi un indirizzo di inoltro'")**Se non avete impostato indirizzi di inoltro la sezione **Inoltro** dovrebbe comparire come in figura**

Se notate indirizzi email sconosciuti o riscontrate delle impostazioni di inoltro che non avete inserito è probabile che il vostro account sia stato violato. Dopo aver eliminato gli inoltri indesiderati vi consiglio di **cambiare la password** e di attivare la **verifica in due passaggi** per rendere più sicuro il vostro account.

## Come disabilitare l'inoltro automatico dei messaggi

Per disabilitare l'inoltro automatico dei messaggi email:

1. selezionate **Disattiva inoltro** nella sezione **Inoltro.**
In questo modo evitate che *tutti i messaggi* in arrivo vengano inoltrati ad altri indirizzi email.

![Sezione Inoltro - Impostazioni per disattivare l'inoltro dei messaggi](/images/gmail-disattiva-inoltro-utilizzato-da-un-filtro.jpg "Controllate che sia selezionata l'opzione 'Disattiva inoltro'")

Il passo successivo è controllare che non siano impostati inoltri di *messaggi specifici* tramite i filtri.

2. Fate clic sul primo menu a discesa dopo "Inoltra una copia della posta in arrivo a" e controllate se ci sono indirizzi che presentano il testo "(utilizzato da un filtro)".
3. Per disattivare eventuali filtri di inoltro, scegliete l'opzione **Rimuovi.**

A questo punto, se avete riscontrato degli indirizzi usati dai filtri di inoltro, non rimane che eliminare i relativi filtri.

## Come eliminare un filtro di inoltro
1. Selezionate la scheda **Filtri** (la trovate a sinistra della scheda **Inoltro e POP/IMAP**).
2. Scorrete i filtri e cercate tutti quelli in cui compare il testo "Attiva questa azione: Inoltra a (indirizzo email)".
3. Fate clic su **elimina** per rimuovere i filtri di inoltro indesiderati.
