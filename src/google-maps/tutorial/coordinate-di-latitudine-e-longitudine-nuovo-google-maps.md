---
date: 2021-12-06
published: 2014-03-24T17:56:00.001+01:00
title: Le coordinate di latitudine e longitudine con Google Maps
description: Come utilizzare le coordinate di latitudine e longitudine con Google Maps
subtitle: Ci sono situazioni in cui conoscere la latitudine e la longitudine di un luogo può fare la differenza. Vediamo alcune applicazioni pratiche.
image: /images/google-maps-coordinate-latitudine-longitudine.png
image_title:
image_description: Mappa di Google Maps con le coordinate per il Colosseo
old_url: /2014/03/coordinate-di-latitudine-e-longitudine-nuovo-google-maps.html
---
Se usi Google Maps sai quanto sia facile trovare una località o un'attività commerciale. Scrivi l'indirizzo, il nome o la categoria dell'attività e Google Maps trova quello che stai cercando. Non a caso, la maggior parte delle ricerche in Google Maps viene fatta utilizzando un indirizzo preciso o cercando per un'attività commerciale nelle vicinanze, per esempio una pizzeria o un ristorante. Ma lo sapevi che puoi cercare un luogo utilizzando le coordinate di [latitudine](https://it.wikipedia.org/wiki/Latitudine){rel="noopener noreferrer"} e [longitudine](https://it.wikipedia.org/wiki/Longitudine){rel="noopener noreferrer"}?

<nav class="mt-8">
<details class="bg-gray-100 dark:bg-gray-800 text-sm lg:text-base p-4" open>
  <summary>Contenuto</summary>

- [Quando usare le coordinate geografiche in Google Maps](#quando-usare-le-coordinate-geografiche-in-google-maps)
- [Come inserire le coordinate di latitudine e longitudine in Google Maps](#come-inserire-le-coordinate-di-latitudine-e-longitudine-in-google-maps)
- [Come trovare e condividere le coordinate di un luogo](#come-trovare-e-condividere-le-coordinate-di-un-luogo)

</details>
</nav>

## Quando usare le coordinate geografiche in Google Maps

[Le coordinate geografiche](https://it.wikipedia.org/wiki/Coordinate_geografiche){rel="noopener noreferrer"} sono indispensabili quando vuoi individuare un punto sulla mappa con estrema precisione. Ma non basta avere l'indirizzo? In linea di massima sì. Comunque a volte l'indirizzo potrebbe essere incompleto (forse senza numero civico), oppure la via che stai cercando non è stata ancora mappata su Google Maps. In questi casi la posizione fornita è approssimativa, impossibile da trovare o nella peggiore delle ipotesi completamente sbagliata. Ma se hai a disposizione latitudine e longitudine di un luogo puoi visualizzarlo con precisione sulla mappa.

> Per condividere un luogo senza indirizzo puoi utilizzare anche i [Plus Code.](https://support.google.com/maps/answer/7047426?hl=it){rel="noopener noreferrer"}

## Come inserire le coordinate di latitudine e longitudine in Google Maps

Cercare un luogo per le coordinate è molto simile alla ricerca tramite indirizzo. Digita nella barra di ricerca di Google Maps le coordinate da cercare.

Puoi utilizzare uno dei seguenti formati:

- Gradi, minuti e secondi (DMS):  41° 53' 24.8", 12° 29' 32.8"  (oppure 41°53'24.8"N 12°29'32.8"E)
- Gradi e minuti decimali (DMM): 41° 53' 24.7842", 12° 29' 32.7618"
- Gradi decimali (DDD): 41.890218, 12.492434

## Come trovare e condividere le coordinate di un luogo

Per trovare le coordinate di un qualsiasi punto sulla mappa:

1. Fai clic con il pulsante destro del mouse sull'area di interesse o su un luogo nella mappa
2. La prima voce del menu di scelta rapida visualizza le coordinate del punto selezionato
![Menu di scelta rapida, la prima voce riporta le coordinate del luogo](/images/google-maps-trovare-coordinate-luogo.png 'La prima voce del menu di scelta rapida indica le coordinate del luogo selezionato'){.mt-4}**Le coordinate del punto selezionato nella mappa sono 41.89017, 12.49165**

3. Se vuoi condividere le coordinate con qualcun altro fai clic sulle coordinate per copiarle negli appunti
4. Per condividere il luogo, incolla il testo copiato in un messaggio email o invialo in un'app di messagistica (WhatsApp, Chat, Messenger, Telegram, ecc.)

Ora che sai come utilizzare le coordinate di latitudine e longitudine potrai usare Google Maps per trovare e condividere qualsiasi punto o zona della mappa, anche quelle più remote! Se l'articolo ti è stato utile non dimenticare di condividerlo con i tuoi amici!

**Per approfondire:**

- [Coordinate di latitudine e longitudine (Guida di Google Maps)](https://support.google.com/maps/answer/18539?hl=it){rel="noopener noreferrer"}
